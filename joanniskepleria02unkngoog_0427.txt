Peroratio.

Hactenus itaque de visus deceptionibus egimus; remque per
observandi modos et cautiones traductam pene intra limites libri
lV. V. et VI. in Opere Magno Ptolemaei devolvimus. Tempus
igitur ut receptui canamus, ne omnia in omnibus.

· Ceterum si Deus vitam viresque mihi prorogarit, libello
altero, quem sive secundam hujus Operis partem sive appendicem
(liseria, usum harum observationum patefaciam tresque jam nomi-
natos libros Ptolemaei novis ingeniosis et jucundissimis proble-
matis secundorum mobilium passim interpolabo; doceboque bre-
vius ct compendiosius observationibusque paucioribus et facile
comparabilibus eadem investigare, quae Ptolemaeus investigavit.
Id tanto magis videtur necessarium, quod Tychonis Brahe Lunaria
sine demonstrationum apparatu prodierunt, libri Progymnasmatum
forma, ut iu ejus appendice monitum, rem omnem nonnisi intra
paucas paginas admittente. Et quia potissimus libelli scopus erit,
investigare magnitudines et intervalla trium corporum, Solis, Lunae
et Terrae, eandem vero materiam Hipparchus, ,ut ex Theonc patet,
peculiari libello, cui hic ipse titulus, est persecutus: quod igitur
felix faustumque sit, libello nomen Hipparchus esto. Vale
” lector et conatus meos votis persequere, memor, quod ’
Dimidium facti, qui bene coepit, habet. ,

 

